<!DOCTYPE html>
<html lang="zh-CN">
<head>
  <meta charset="UTF-8">
  <title>长恨歌 · 古典文学小站</title>
  <meta name="viewport" content="width=device-width, initial-scale=1">
  <meta name="description" content="白居易《长恨歌》 · 古典文学小站">
  <link rel="stylesheet" href="style.css">
</head>
<body class="bg-changhenge">
<header class="site-header">
  <div class="inner">
    <div class="branding">
      <div class="site-title">古典文学小站</div>
      <div class="site-subtitle">在天愿作比翼鸟 · 在地愿为连理枝</div>
    </div>
    <nav class="site-nav">
      <a href="index.html#intro">首页</a>
      <a href="index.html#works">名篇</a>
    </nav>
  </div>
</header>

<main>
  <div class="page">
    <div class="paper">
      <div class="ribbon">此恨绵绵无绝期</div>

      <h1>长恨歌</h1>
      <div class="subtitle">唐 · 白居易</div>

      <p class="para intro">
        白居易以歌行体写玄宗与杨贵妃的故事，由宠爱写到别离，由盛唐写到潦倒，
        情节起伏、情感深挚，在个人爱情与时代兴亡之间，织出一首“长恨”之歌。
      </p>

      <div class="divider">◎ 原文</div>

      <div class="poem-part">
        <p>汉皇重色思倾国，御宇多年求不得。</p>
        <p>杨家有女初长成，养在深闺人未识。</p>
        <p>天生丽质难自弃，一朝选在君王侧。</p>
        <p>回眸一笑百媚生，六宫粉黛无颜色。</p>
        <p>春寒赐浴华清池，温泉水滑洗凝脂。</p>
        <p>侍儿扶起娇无力，始是新承恩泽时。</p>
        <p>云鬓花颜金步摇，芙蓉帐暖度春宵。</p>
        <p>春宵苦短日高起，从此君王不早朝。</p>
        <p>承欢侍宴无闲暇，春从春游夜专夜。</p>
        <p>后宫佳丽三千人，三千宠爱在一身。</p>
        <p>金屋妆成娇侍夜，玉楼宴罢醉和春。</p>
        <p>姊妹弟兄皆列土，可怜光彩生门户。</p>
        <p>遂令天下父母心，不重生男重生女。</p>
        <p>骊宫高处入青云，仙乐风飘处处闻。</p>
        <p>缓歌慢舞凝丝竹，尽日君王看不足。</p>
        <p>渔阳鼙鼓动地来，惊破霓裳羽衣曲。</p>
        <p>九重城阙烟尘生，千乘万骑西南行。</p>
        <p>翠华摇摇行复止，西出都门百余里。</p>
        <p>六军不发无奈何，宛转蛾眉马前死。</p>
        <p>花钿委地无人收，翠翘金雀玉搔头。</p>
        <p>君王掩面救不得，回看血泪相和流。</p>
        <p>黄埃散漫风萧索，云栈萦纡登剑阁。</p>
        <p>峨眉山下少人行，旌旗无光日色薄。</p>
        <p>蜀江水碧蜀山青，圣主朝朝暮暮情。</p>
        <p>行宫见月伤心色，夜雨闻铃肠断声。</p>
        <p>天旋地转回龙驭，到此踌躇不能去。</p>
        <p>马嵬坡下泥土中，不见玉颜空死处。</p>
        <p>君臣相顾尽沾衣，东望都门信马归。</p>
        <p>归来池苑皆依旧，太液芙蓉未央柳。</p>
        <p>芙蓉如面柳如眉，对此如何不泪垂。</p>
        <p>春风桃李花开日，秋雨梧桐叶落时。</p>
        <p>西宫南内多秋草，落叶满阶红不扫。</p>
        <p>梨园弟子白发新，椒房阿监青娥老。</p>
        <p>夕殿萤飞思悄然，孤灯挑尽未成眠。</p>
        <p>迟迟钟鼓初长夜，耿耿星河欲曙天。</p>
        <p>鸳鸯瓦冷霜华重，翡翠衾寒谁与共。</p>
        <p>悠悠生死别经年，魂魄不曾来入梦。</p>
        <p>临邛道士鸿都客，能以精诚致魂魄。</p>
        <p>为感君王辗转思，遂教方士殷勤觅。</p>
        <p>排空驭气奔如电，升天入地求之遍。</p>
        <p>上穷碧落下黄泉，两处茫茫皆不见。</p>
        <p>忽闻海上有仙山，山在虚无缥缈间。</p>
        <p>楼阁玲珑五云起，其中绰约多仙子。</p>
        <p>中有一人字太真，雪肤花貌参差是。</p>
        <p>金阙西厢叩玉扃，转教小玉报双成。</p>
        <p>闻道汉家天子使，九华帐里梦魂惊。</p>
        <p>揽衣推枕起徘徊，珠箔银屏迤逦开。</p>
        <p>云鬓半偏新睡觉，花冠不整下堂来。</p>
        <p>风吹仙袂飘飘举，犹似霓裳羽衣舞。</p>
        <p>玉容寂寞泪阑干，梨花一枝春带雨。</p>
        <p>含情凝睇谢君王，一别音容两渺茫。</p>
        <p>昭阳殿里恩爱绝，蓬莱宫中日月长。</p>
        <p>回头下望人寰处，不见长安见尘雾。</p>
        <p>惟将旧物表深情，钿合金钗寄将去。</p>
        <p>钗留一股合一扇，钗擘黄金合分钿。</p>
        <p>但教心似金钿坚，天上人间会相见。</p>
        <p>临别殷勤重寄词，词中有誓两心知。</p>
        <p>七月七日长生殿，夜半无人私语时。</p>
        <p>在天愿作比翼鸟，在地愿为连理枝。</p>
        <p>天长地久有时尽，此恨绵绵无绝期。</p>
      </div>

      <div class="divider">◆ 小札</div>

      <p class="note">
        《长恨歌》写的是个人恩爱之“长恨”，也是盛唐由极盛而转衰的一声长叹。
        读到“天长地久有时尽，此恨绵绵无绝期”一句，既是情人的誓言，也是诗人对
        历史兴亡与人世无常的深长回望。
      </p>

      <div class="signature">
        <a href="index.html#works">返回 · 古典文学小站</a>
      </div>
    </div>
  </div>
</main>

<footer class="site-footer">
  本页用于个人学习与欣赏《长恨歌》之用。
</footer>
</body>
</html>
